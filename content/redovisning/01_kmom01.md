---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

Har ingen tidigare erfarenhet av objektorienterad programmering i PHP, har dock
kommit i kontakt med objektorienterad programmering i python. Vilket har underlättat
förståelsen för konceptet i inledningen av oophp kursen.

Min inledande reflektion kring PHPs objektorienterade programmeringsparadigmen är
dels medvetenheten om att man måste besluta sig för vilka delar(metoder och medlemsvariabler)
i klassen som ska vara inkapslade(privata) och vilka delar som ska vara tillgängliga utifrån(publika)
och på så sätt skapa klassens grundläggande API, dels att välja mellan en konstruktor
för att sätta värden för objektet när det instansieras eller använda setters där
objektet skapas först och sedan initierar värdet beroende på vilken struktur på
koden som är önskvärd, personligen föredrar jag konstruktorn där man med enkelhet
skapar bägge delarna samtidigt och kan sätta defaultvärden för properties.

Att utföra uppgiften ”Gissa numret” var en utmaning. Jag inledde med att skapa
formuläret för spelet och få den grundläggande spelstrukturen att fungera med
gissningar, det hemliga numret med slumpgeneratorn och antalet försök som skulle
räknas ned. Därefter flyttade jag över det mesta av spelets logik till classen
Guess där jag använde både setters(för att initiera ett nytt spel) och konstruktor
(för att fortsätta spelet det redan initierade spelet). För att avsluta spelet och
att det inte skulle gå att göra fler gissningar så lade jag till en metod i klassen
som lade till disable på inputfältet, gissnings- och fuskknappen så endast knappen
för att initiera ett nytt spel var tillgänglig genom att anropa metoden endGame(): i formuläret.

Jag valde att spara de olika medlemsvariablerna från klassen för att lagra spelet
i sessioner i stället för att lagra hela objektet av Klassen. Jag fann det enklare
 att hantera eftersom det var bara ett fåtal properties att hantera(det hemliga
numret, gissningen och antalet försök). Hade emellertid klassens innehåll
varit mer komplext hade varit mer relevant att lagra hela objektet.

Att komma igång med Git och GitHub gick på det hela taget bra. En starkt bidragande
orsak var kunskaperna och erfarenheten från design kursen. Att skapa ett nytt repo,
 add, commit och push fungerade utan problem. Jag strävade efter att göra relevanta
 commits så att det blir tydligt på GitHub vilka ändringar som är gjorda och på så
 sett få en god grundstruktur på mitt repo.

Initialt valde jag att behålla den nuvarande stilen på me-sidan och gjorde några
smärre stilistiska justeringar för att sedermera kunna utveckla den mer under kursens gång.

Mitt TIL för detta moment är insikten i och en grundläggande förståelse hur det
objektorienterad programmering fungerar i PHP med klasser, properties och metoder
samt hur man kan komma åt metoderna utanför klasskonstruktionen.
