---
---
Redovisning kmom03
=========================

Min erfarenhet at att skriva testfall som testar annan kod består i det vi har gjort i de olika kurserna i webbutveckling. I OOpython använde vi oss av Unittest när vi skrev testfallen vilket liknar phpunit en hel del till strukturen med olika assertmetoder som används vid testningen. Vi berörde också mockning i testfallen för att simulera olika funktionsanrop utifrån som möjliggjorde att isolerade testfall. Defaultläget i Unitest är en randomisering av ordningen som testfallen i en testsvit exekveras vilket implicit medför att man ska formulera test som är oberoende av varandra.

Begreppet enhetstestning innebär testningen ska ske av kodenheter på ett självständigt och isolerat sätt. Frågan är vad då som menas med kodenheter, är det ett program, en klass eller en enskild funktion/metod. I och med att detta är en kurs i objektorienterad programmering så blir det huvudsakliga testenheten klassen med dess attribut och metoder.

Att skriva testbar kod innebär att skriva tydlig och “enkel” kod som är tillåtande när gäller att skapa tester. Detta innebär små klasser med metoder som i huvudsak gör en sak. Att skapa testbar kod får också konsekvenser för kodtäckningen Går den inte att testa riskerar man att få en låg kodtäckning och riskerar på så sätt missa buggar och problem i programmet. Det finns emellertid inget egenvärde i att bara ha en hög kodtäckning om testerna inte är utmanande och verkligen prövar de mest centrala och kritiska delarna i programkoden.

Positiva och negativa tester har med testningen av en mjukvaras funktionalitet att göra. De positiva testerna genomförs för att kolla att programmet beter sig som tänkt när det får förväntade värden och argument som input, medans de negativa handlar om att provocera fram fel för att kontrollera att mjukvaran kan hantera dessa felaktigheter på ett korrekt sätt utan att krascha. Bägge testtyperna är centrala för att få fram en genomarbetat kod som kan hantera alla tänkbara och otänkbara scenarion.

White, grey och black box testning handlar om i vilken grad testaren är medveten om vad programvaran ska göra och hur den gör det. Det svarta innebär att testaren är medveten om vad programvaran ska göra vi den specifik input och vilka värden som den ska returnera, men har ingen aning om hur den gör det. White boxe och andra sidan innebär att testaren har full insyn i koden och är väl medveten om hur programmet hanterar de olika parametrarna som används som asserts i syfte att testa mjukvaran. Den grå varianten är något av ett mellanting i form av en strategi för testning där testaren har begränsad kunskap om programmets interna detaljer.

För att implementera Tärningsspelet i ramverket skapade jag initial en mapp i view katalogen som fick innehålla formuläret och de andra delarna i spelmekanismer som skulle vara synligt för spelaren så som de olika spelomgångarna, de aktuella tärningskasten, rundans summa och den totala summan. Där hade jag också metoder som disableds och enableds de olika spelarna interaktioner beroende på spelets situation och status. Spelets grundläggande mekanism finns i src katalogen i mappen Hundred där de olika filerna med klasserna placerades. Klasserna delade jag upp i en som hanterade tärningsfunktionaleteten och en som ansvarade för själva spelmekanismen. I router katalogen placerades de olika routrarna, session och get- och post-requesten. Genom denna struktur fick jag ett fungerande spel som jag är väl medveten om kan utvecklas och förbättras, särskilt när det gäller routerhanteringen som vi tillfället är något otymplig.

Jag lyckades få en 100% kodtäckning genom de testfall jag skapade. Jag inser emellertid att jag kunde ha skapat betydligt fler fall i min testsvit. Detta gäller inte minst de negativa testfallen som lyser med sin frånvaro, som skulle ha ökat testkvaliteten betydligt.

Mitt TIL för detta kursmoment är ökade insikter om testning och vilka utmaningar det innebär med relevanta och kvalitativa testfall. Dessutom har medvetenheten kring att skriva testbar kod inneburit nya tankebanor för mig i förhållande till mitt arbetet med programmering.
